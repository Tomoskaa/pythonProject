# Задачи во Python

**Задача 1**
Напишете програма која бара од корисникот да внесе име и години и потоа пресметува во која година тој ќе има 100 години.
Испечатете го неговото име и годината добиена.

**Задача 2**
Напишете програма каде корисникот внесува број и на екран му се печати 'Paren' ако бројот е парен или
'Neparen' ако бројот е непарен. Дополнително ако бројот е делив со 4 да се испечати 'Deliv so 4'.

**Задача 3**
Напишете програма која на влез прима два броја и проверува дали првиот број е делив со вториот.
Да се испечати 'Deliv' ако е делив.

**Погоди го бројот**
Корисникот замислува еден број помеѓу 1 и 1000000000. Потоа на влез програмата кажува број а корисникот
треба да избере дали бројот е точен, поголем или помал од неговиот замислен број. Играта завршува кога 
програмата ќе го погоди бројот кој го замислил корисникот. Забелешка: размислете за оптимална стратегија.
Не е препорачано да се итерира низ сите можни броеви од 1 се до 1000000000 за да се стигне до посакуваниот број. 
Како би го намалувале просторот на пребарување најоптимално?
Пример: Корисникот замислува 9999.

**Фрекфенција на зборови**
Потребно е да се напише Python програма за пресметка на фреквенцијата на зборовите кои се ...
На излез треба да се испечатат зборовите и нивната фреквенција на појавување, така што зборовите ќе бидат
алфабетски поредени по азбучен редослед.
Пример на влез на програмата:
New to Python or choosing between Python 2 and Python 3? Read Python 2 or Python 3.

**Калкулатор**
Напишете функција која ќе ги содржи функционалностите на едноставен аритметички калкулатор. Интеракција со калкулаторот треба да се врши преку читање на параметри од стандардниот влез со наредбата input(), т.е. се внесуваат двата операнди и операторот во командна линија. По процесирање на барањето од страна на функцијата се обработува и се печати резултатот на екран. Командите кои ги испраќаме на калкулаторот се читаат од стандарден влез и треба да го имаат следниот формат:

операнд1

оператор

операнд2

Доколку настанала грешка при внес да се извести корисникот со соодветна порака.

Калкулаторот треба да ги подржува следните операции:

Собирање (+)

Одземање (-)

Множење (*)

Целобројно делење (//)

Делење (/)

Модуло (остаток) (%)

Степенување (**)

**Gradebook**
Дефинирајте речник students во кој ќе се чуваат информации за предметите кои ги полагале студентите. Од стандарден влез се читаат информации за име, презиме, број на индекс, предмет, поени од теоретски дел, поени од практичен дел и поени од лабораториски вежби. Може да се вчитаат информации за неограничен број студенти. Вчитувањето информации завршува кога ќе се прочита клучниот збор end. Пополнете го речникот students со вчитаните информации.

Потоа, за секој од студентите да се испечати името и презимето, и оцената за секој од предметите кои ги има полагано.

Оцената се пресметува на следниот начин:

[0, 50] - 5

(50, 60] - 6

(60, 70] - 7

(70, 80] - 8

(80, 90] - 9

(90, 100] - 10

**Minesweeper**
Овој проблем се базира на играта Minesweeper.

Креирајте функција која како влез зема листа од # и -, каде што секој хаш знак (#) претставува мина, а секоја цртичка (-) претставува поле без мина. Функцијата треба да враќа листа каде што секоја цртичка е заменета со бројка која го претставува бројот на мини од најблиските полиња на моменталното поле (хоризонтално, вертикално, и дијагонално). Листата која се враќа на излез креирајте ја со пристапот list comprehension.

Од стандарден влез е дадена големината на полето N (полето е со димензии NxN), како и репрезентацијата на полето со # и -. Потребно е да направите репрезентација на полето преку листа од листи, каде што елементите се # и -. Оваа листа е влез на претходно дефинираната функција, а излезот од функцијата е потребно да се испечати од стандарден влез.

Помош: влезот е зададен ред по ред за секоја редица во полето, додека индивидуалните елементи се одвоени со 3 празни места. За да се одделат елементите со 3 празни места, може да ја искористите функцијата split() дефинирана на стрингови. За печатење на излезот може да ја користите функцијата join() дефинирана на стрингови.

**Pacman**
Во овој проблем ќе ја имплементирате играта Pacman. Оваа игра се игра така што имате едно човече кое се движи низ просторот и целта е да ги изеде сите точки притоа избегнувајќи чудовишта. Видео кое ќе ве запознае со играта: https://www.youtube.com/watch?v=i_OjztdQ8iw. Притоа во нашиот пример е поедноставена оваа игра така што секогаш ќе имате правоаголни форми и не треба да избегнувате чудовишта. Целта на оваа поедноставена игра е да се изедат сите точки во просторот.

Креирајте класа Player која го означува играчот во играта. Во оваа класа треба да ги чувате моменталните позиции на играчот во играта (x и y координати). Оваа класа има метода move(position) што означува придвижување на играчот на дадената позиција. Потоа креирајте класа Game која ќе ја означува моменталната игра. Во оваа класа треба да го чувате просторот на игра (матрица) и притоа може да си чувате и помошни вредности. За крај креирајте класа Pacman во која ќе чувате инстанца од класата Player и класата Game . Во оваа класа треба да имате една метода play_game() во која треба да ја имплементирате логиката за играта. Почетната позиција на играчот е (0,0). Играчот може да се движи горе, долу, лево или десно. Притоа ако во некоја можна позиција каде може да се придвижи играчот има точка тогаш таа позиција е посакуваната позиција каде треба да се придвижи. Ако има повеќе позиции каде има точки, во тој случај играчот избира случајно каде да се придвижи. Ако во ниедна можна позиција нема точки, тогаш пак играчот избира случајно на која позиција ќе се придвижи. Играта завршува кога нема преостанати точки кои треба да ги изеде играчот.

Влез: На влез прво добивате ширина и висина на просторот за игра. Потоа во секој нареден ред добивате состојбата на редот од просторот. Притоа секоја позиција се означува со # што означува празно поле и . што означува дека во полето има точка.

Излез: На излез се печати секој чекор кој го направил играчот се додека не ги изел сите точки.

**N-кралици**
Дадена е nxn табла за шах. Треба да се постават n кралици на таблата така што ниедна кралица да не се напаѓа. Кралиците може да се постават на било која позиција која сметаме дека е најсоодветна. Единственото ограничување е дека не треба да се напаѓаат. 
На влез се прима бројот на кралици и димензии на таблата n. На излез треба да се испечати бројот на уникатни позиции на кои може да ги поставете кралиците со default Backtracking Solver ако бројот на кралици е помал или еднаков на 6. Во спротивно да се испечати само првото решение.

**N-коњи**
Дадена е NxN табла за шах. Треба да се постават n коњи на таблата така што ниеден коњ да не се напаѓа. Коњите може да се постават на било која позиција која сметаме дека е најсоодветна. Единственото ограничување е дека не треба да се напаѓаат.
На влез се прима бројот на коњи и димензии на таблата n. На излез треба да се испечати бројот на решенија кои ви ги дава решението со default Backtracking Solver ако бројот на коњи е помал или еднаков на 4. Во спротивно да се испечати само првото решение.

**Топови**
Дадена ни е 8x8 табла за шах. Треба да се постават 8 топови на таблата така што ниеден топ да не се напаѓа. Топовите може да се постават на било која позиција која сметаме дека е најсоодветна. Единственото ограничување е дека не треба да се напаѓаат.

**Судоку**
Дадена ви е играта судоку. Во оваа игра во секој блок се ставаат бројки од 1 до 9 така што во ниедна редица, колона и блок не смее да се повторува ниедна цифра. Почетно сите полиња се празни. Вашата задача е да најдете решение на овој проблем. Просторот ви е даден на сликата подолу.







